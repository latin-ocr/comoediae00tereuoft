C. SVETONJ TRANQVILLI VITA P. TERENTI AFRI. IX

Volcatius autem non solum Naeuio et Plauto et Caecilio,
sed Licinio quoque et Atilio postponit. Cicero in Limone
hactenus laudat:

Tu quoque, qui solus lecto sermone, Terenti,
conuersum expressumque latina uoce Menandrum
in medium nobis sedatis motibus effers,

quiddam come loquens atque omnia dulcia. miscens.

item C. Caesar:

Tu quoque, tu in summis, o dimidiate Menander.
poneris, et merito, puri sermonis amator.

lenibus atque utinam scriptis adiuncta foret uis,
comica. ut aequato uirtus polleret honore

cum Graecis, neue hac despectus parte iaceres.
unum hoc maceror aureolo tibi desse, Terenti.

 

AVG TARIVM AELII D O NATI.

Haec Suetonius Tranquillus. nam duos Terentios
poetas fuisse scribit Maecius, quorum alter Fregellanus
fuerit Terentius Libo, alter libertinus Terentius Afer
patria, de quo nunc loquimur. Scipionis fabulas edidisse
Terentium Vagellius in actione ait:

Tuae, Terenti, quae uocantur fabulae
cuiae sunt? non has, iura qui populis dabat,
summo ille honore affectus, fecit fabulas?

duae ab Apollodoro translatae esse dicuntur comico,
Phormio et Hecyra: quatuor reliquae a Menandro. ex
quibus magno successu et pretio stetit Eunuchus fabula:
Hecyra saepe exclusa, uix acta est.

