PRAE FATIO.

 

Quadraginta anni interiecti sunt inter priorem meam
recensionem comoediarum P. Terenti Afri et hanc alteram.
quae per hoc quod dixi temporis spatium ad emendandum
earum textum aut a me ipso inventae aut ab aliis in
lucem emissae sunt coniecturae, quatenus hae ad notitiam
meam pervenerunt, quot veras agnovi, tot in textum re-
cepi nominibus auctorum omissis, sed ita ut lectiones
codicum manuscriptorum infra textum sufficerem, exceptis
eis locis, ubi textus lectio ab uno ex veteribus scriptoribus
aut grammaticis confirmata erat, id quod ex Francisci
Vmpfenbachii editione (Berolini 1870) facile perspicitur.
ubi vocabula in libris omissa supplevi, haec litteris
cursivis quae vocantur insignivi.

In digerendis canticis summatim, qua de re iam
a. 1876 in annalibus philologieis eius anni p. 538 sen-
tentiam meam aperui, secutus sum eam rationem, quam
Carolus Conradtius proposuit in eo libro quem mscripsit
‘die metrische composition der comodien des Terenz’
(Berolini 1876), praeterquam quod singulis locis ab eo
discessi, de quibus rationem reddunt indices metrorum,
quos singulis fabulis subieci.

Suetonianam Terenti vitam dedi ex recensione Friderici
Ritschelii: vide eius opuscula philologica v01.111 (Lipsiae
1877) p. 204—214.

Dabam Dresdae idibus Septembribus
anni MDCCCXCVII.

