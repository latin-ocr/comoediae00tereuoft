G. SVETONI TRANQV1LL1
VITA P. TERENTI AFRI.

 

&13 srERnNTIVS AFER, Karthagine natus, seruiit Romae
Terentio Lucano senatori, a quo ob ingenium et formam
non institutus modo liberaliter, sed et mature manu missus
est. quidam captum esse existimant: quod fieri nullo
modo potuisse Fenestella docet, cum inter finem secundi
Punici belli et initium tertii et natus sit et mortuus.
nec si a Numidis aut Gaetulis captus sit, ad dominum
Romanum peruenire potuisse, nullo commercio inter
Italicos et Afros nisi post deletam Karthaginem coepto.
hic cum multis nobilibus familiariter uixit, sed maxime
cum Scipione Africano et O. Laelio, quibus etiam corporis
gratia conciliatus existimatur. quod et ipsum Fenestella
arguit, contendens utroque maiorem natu fuisse. quamuis
et Nepos aequales omnes fuisse tradat et Porcius suspi-
tionem de consuetudine per haec faciat:

Dum lasciuiam nobilium et laudes fucos'as petit,

dum Africani uocem diuinam inhiat auidis auribus,

dum ad Philum se cenitare et Laelium pulchrum putat,

dum in Albanum crebro rapitur ob florem aetatis suae:

suis postlatis rebus ad summam inopiam redactus est.

itaque ex conspectu omnium abit in Graeciam terram
ultumam.

mortuos Stymphalist Arcadiae oppido. nil Publio

Scipio profuit, nil illi Laelius, nil Furius,

tres per id tempus qui agitabant nobiles facillume.

eorum ille opera ne domum quidem habuit conducticiam,

saltem ut esset, quo referret obitum domini seruolus.

