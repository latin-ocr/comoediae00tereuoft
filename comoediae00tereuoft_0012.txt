Vm‘i C. SVETONI TRANQVILLI VITA P TERENTI AFRI

triclinium dixisse non saepe in scribendo magis sibi suc-
cessisse: deinde rogatum ut scripta illa proferret, pro·
nuntiasse uersus qui sunt in Heauton timorumeno: ⁷

Satis pol proterue me Syri promissa huc induxerunt.

Santra Terentium existimat, si modo in scribendo adiu·
toribus indiguerit, non tam Scipione et Laelio uti potuisse,
qui tunc adulescentuli fuerint, quam O. Sulpicio Gallo,
homine docto, quo consule <Megalens>ibus ludis initium
fabularum dandarum fecerit, uel Q. Fabio Labeone et
M. Popillio, consulari utroque ac poeta. ideo ipsum non
iuuenes designare qui se adiuuare dicantur, sed uiros
quorum operam et in bello et in otio et in negotio
populus sit expertus. post editas comoedias, nondum
quintum atque uicesimum ingressus annum, causa uitan-
dae opinionis qua uidebatur aliena pro suis edere, seu
percipiendi Graecorum instituta moresque quos non perinde
exprimeret in scriptis, egressus urbe est neque amplius
rediit. de morte eius Volcatius sic tradit:

Sed ut Afer populo sex dedit comoedias,
iter hinc in Asiam fecit. ,ut nauem semel
conscendit, uisus numquam est: sic uita uacat.

Q. Cosconius redeuntem e Graecia perisse in mari dicit
cum fabulis conuersis a Menandro: ceteri mortuum esse
in Arcadia siue Leucadiae tradunt, Cn. Cornelio Dola-
bella M. Fuluio Nobiliore consulibus, morbo implicitum
ex dolore ac taedio amissarum sarcinarum quas in naue
praemiserat, ac simul fabularum quas nouas fecerat.
fuisse dicitur mediocri statura, gracili corpore, colore
fusco. reliquit filiam, quae post equiti Romano nupsit:
item hortulos xx iugerum uia Appia ad Martis. quo
magis miror Porcium scribere: ‘Scipio nihil ei profuit,
nihil Laelius, nihil Furius: eorum ille opera ne domum
quidem habuit conducticiam'. hunc Afranius quidem
omnibus comicis praefert, scribens in Compitalibus:

Terenti non consimilem dicas quempiam.

